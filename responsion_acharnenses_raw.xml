<?xml version='1.0' encoding='UTF-8'?>
<TEI>
  <text>
    <body>
      <chorus>
        <strophe type="strophe" responsion="0002">
<l n="284" speaker="ΔΙ." metre="">Ἡράκλεις τουτὶ τί ἐστι; τὴν χύτραν συντρίψετε. </l>
<l n="285" speaker="ΧΟ." metre="">Σὲ μὲν οὖν καταλεύσομεν, ὦ μιαρὰ κεφαλή. </l>
<l n="286-287" speaker="ΔΙ." metre="">Ἀντὶ ποίας αἰτίας, ὦχαρνέων γεραίτατοι; </l>
<l n="288-289" speaker="ΧΟ." metre="">Τοῦτ' ἐρωτᾷς; Ἀναίσχυντος εἶ καὶ βδελυρός, </l>
<l n="290" metre="">ὦ προδότα τῆς πατρίδος, ὅστις ἡμῶν μόνος </l>
<l n="291-292" metre="">σπεισάμενος εἶτα δύνασαι πρὸς ἔμ' ἀποβλέπειν. </l>
<l n="293-294" speaker="ΔΙ." metre="">Ἀντὶ δ' ὧν ἐσπεισάμην ἠκούσατ'; Ἀλλ' ἀκούσατε. </l>
<l n="295" speaker="ΧΟ." metre="">Σοῦ γ' ἀκούσωμεν; Ἀπολεῖ· κατά σε χώσομεν τοῖς λίθοις. </l>
<l n="296" speaker="ΔΙ." metre="">Μηδαμῶς πρὶν ἄν γ' ἀκούσητ'· ἀλλ' ἀνάσχεσθ', ὦγαθοί. </l>
<l n="297-299" speaker="ΧΟ." metre="">Οὐκ ἀνασχήσομαι· μηδὲ λέγε μοι σὺ λόγον· </l>
<l n="300" metre="">ὡς μεμίσηκά σε Κλέωνος ἔτι μᾶλλον, ὃν </l>
<l n="301" metre="">κατατεμῶ τοῖσιν ἱππεῦσι καττύματα. 
</l>
</strophe>
        <strophe type="antistrophe" responsion="0002">
<l n="335" speaker="ΔΙ." metre="">Ὡς ἀποκτενῶ· κέκραχθ'· ἐγὼ γὰρ οὐκ ἀκούσομαι. </l>
<l n="336" speaker="ΧΟ." metre="">Ἀπολεῖς ἄρ' ὁμήλικα τόνδε φιλανθρακέα; </l>
<l n="337" speaker="ΔΙ." metre="">Οὐδ' ἐμοῦ λέγοντος ὑμεῖς ἀρτίως ἠκούσατε. </l>
<l n="338" speaker="ΧΟ." metre="">Ἀλλὰ νυνὶ λέγ', ὅ τι σοι δοκεῖ, τόν τε Λακε-</l>
<l n="339" metre="">δαιμόνιον αὐτόθεν ὅτῳ τρόπῳ σοὐστὶ φίλος· </l>
<l n="340" metre="">ὡς τόδε τὸ λαρκίδιον οὐ προδώσω ποτέ. </l>
<l n="341" speaker="ΔΙ." metre="">Τοὺς λίθους νύν μοι χαμᾶζε πρῶτον ἐξεράσατε. </l>
<l n="342" speaker="ΧΟ." metre="">Οὑτοιί σοι χαμαί, καὶ σὺ κατάθου πάλιν τὸ ξίφος. </l>
<l n="343" speaker="ΔΙ." metre="">Ἀλλ' ὅπως μὴ 'ν τοῖς τρίβωσιν ἐγκάθηνταί που λίθοι. </l>
<l n="344" speaker="ΧΟ." metre="">Ἐκσέσεισται χαμᾶζ'. Οὐχ ὁρᾷς σειόμενον; </l>
<l n="345" metre="">Ἀλλὰ μή μοι πρόφασιν, ἀλλὰ κατάθου τὸ βέλος. </l>
<l n="346" metre="">Ὡς ὅδε γε σειστὸς ἅμα τῇ στροφῇ γίγνεται. 
</l>
</strophe>
        <strophe type="strophe" responsion="0003">
<l n="358-359" speaker="ΧΟ." metre="">Τί οὖν &lt;οὐ&gt; λέγεις, ἐπίξηνον ἐξενεγκὼν θύραζ', </l>
<l n="360" metre="">ὅ τι ποτ', ὦ σχέτλιε, τὸ μέγα τοῦτ' ἔχεις; </l>
<l n="361-362" metre="">Πάνυ γὰρ ἐμέ γε πόθος ὅ τι φρονεῖς ἔχει. </l>
<l n="363-364" metre="">Ἀλλ' ᾗπερ αὐτὸς τὴν δίκην διωρίσω, </l>
<l n="365" metre="">θεὶς δεῦρο τοὐπίξηνον ἐγχείρει λέγειν. 
</l>
</strophe>
        <strophe type="antistrophe" responsion="0003">
<l n="385-386" speaker="ΧΟ." metre="">Τί ταῦτα στρέφει τεχνάζεις τε καὶ πορίζει τριβάς; </l>
<l n="387-388" metre="">Λαβὲ δ' ἐμοῦ γ' ἕνεκα παρ' Ἱερωνύμου </l>
<l n="389-390" metre="">σκοτοδασυπυκνότριχά τιν' Ἄιδος κυνῆν, </l>
<l n="391" metre="">εἶτ' ἐξάνοιγε μηχανὰς τὰς Σισύφου· </l>
<l n="392" metre="">ὡς σκῆψιν ἁγὼν οὗτος οὐκ εἰσδέξεται. 
</l>
</strophe>
        <strophe type="strophe" responsion="0004">
<l n="665" metre="">Δεῦρο Μοῦσ' ἐλθὲ φλεγυρὰ πυρὸς ἔ- </l>
<l n="666" metre="">χουσα μένος ἔντονος Ἀχαρνική. </l>
<l n="667" metre="">Οἷον ἐξ ἀνθράκων πρινίνων φέψαλος ἀν-</l>
<l n="668" metre="">ήλατ' ἐρεθιζόμενος οὐρίᾳ ῥιπίδι, </l>
<l n="670" metre="">ἡνίκ' ἂν ἐπανθρακίδες ὦσι παρακείμεναι, </l>
<l n="671" metre="">οἱ δὲ Θασίαν ἀνακυκῶσι λιπαράμπυκα, </l>
<l n="672" metre="">οἱ δὲ μάττωσιν, οὕτω σοβαρὸν </l>
<l n="673-674" metre="">ἐλθὲ μέλος εὔτονον, ἀγροικότονον, </l>
<l n="675" metre="">ὡς ἐμὲ λαβοῦσα τὸν δημότην. 
</l>
</strophe>
        <strophe type="antistrophe" responsion="0004">
<l n="692" metre="">Ταῦτα πῶς εἰκότα, γέροντ' ἀπολέ- </l>
<l n="693" metre="">σαι πολιὸν ἄνδρα περὶ κλεψύδραν, </l>
<l n="694" metre="">πολλὰ δὴ ξυμπονήσαντα καὶ θερμὸν ἀπο-</l>
<l n="695" metre="">μορξάμενον ἀνδρικὸν ἱδρῶτα δὴ καὶ πολύν, </l>
<l n="696" metre="">ἄνδρ' ἀγαθὸν ὄντα Μαραθῶνι περὶ τὴν πόλιν; </l>
<l n="697" metre="">Εἶτα Μαραθῶνι μὲν ὅτ' ἦμεν, ἐδιώκομεν, </l>
<l n="698" metre="">νῦν δ' ὑπ' ἀνδρῶν πονηρῶν σφόδρα δι-</l>
<l n="700" metre="">ωκόμεθα, κᾆτα πρὸς ἁλισκόμεθα. </l>
<l n="701-702" metre="">Πρὸς τάδε τίς ἀντερεῖ Μαρψίας; 
</l>
</strophe>
        <strophe type="strophe" responsion="0005">
<l n="836" speaker="ΧΟ." metre="">Εὐδαιμονεῖ γ' ἅνθρωπος. Οὐκ </l>
<l n="837" metre="">ἤκουσας οἷ προβαίνει </l>
<l n="838" metre="">τὸ πρᾶγμα τοῦ βουλεύματος; 
Καρπώσεται γὰρ ἁνὴρ </l>
<l n="839" metre="">ἐν τἀγορᾷ καθήμενος· 
κἂν εἰσίῃ τις Κτησίας </l>
<l n="840" metre="">ἢ συκοφάντης ἄλλος, οἰμώζων
 καθεδεῖται· </l>
<l n="841" metre="">οὐδ' ἄλλος ἀνθρώπων ὑπο- </l>
</strophe>
        <strophe type="antistrophe" responsion="0005">
<l n="842" metre="">ψωνῶν σε πημανεῖ τι, </l>
<l n="843" metre="">οὐδ' ἐξομόρξεται Πρέπις 
τὴν εὐρυπρωκτίαν σοι, </l>
<l n="844" metre="">οὐδ' ὠστιεῖ Κλεωνύμῳ· </l>
<l n="845" metre="">χλαῖναν δ' ἔχων φανὴν δίει </l>
<l n="846" metre="">κοὐ ξυντυχών σ' Ὑπέρβολος 
δικῶν ἀναπλήσει· </l>
<l n="847" metre="">οὐδ' ἐντυχὼν ἐν τἀγορᾷ </l>
</strophe>
        <strophe type="antistrophe" responsion="0005">
<l n="848" metre="">πρόσεισί σοι βαδίζων </l>
<l n="849" metre="">Κρατῖνος ἀεὶ κεκαρμένος 
μοιχὸν μιᾷ μαχαίρᾳ, </l>
<l n="850" metre="">ὁ περιπόνηρος Ἀρτέμων, </l>
<l n="851" metre="">ὁ ταχὺς ἄγαν τὴν μουσικήν, </l>
<l n="852" metre="">ὄζων κακὸν τῶν μασχαλῶν 
πατρὸς Τραγασαίου· </l>
<l n="853" metre="">οὐδ' αὖθις αὖ σε σκώψεται 
Παύσων ὁ παμπόνηρος </l>
</strophe>
        <strophe type="antistrophe" responsion="0005">
<l n="854" metre="">Λυσίστρατός τ' ἐν τἀγορᾷ, </l>
<l n="855" metre="">Χολαργέων ὄνειδος, </l>
<l n="856" metre="">ὁ περιαλουργὸς τοῖς κακοῖς, </l>
<l n="857" metre="">ῥιγῶν τε καὶ πεινῶν ἀεὶ </l>
<l n="858" metre="">πλεῖν ἢ τριάκονθ' ἡμέρας </l>
<l n="859" metre="">τοῦ μηνὸς ἑκάστου. 
</l>
</strophe>
      </chorus>
    </body>
  </text>
</TEI>
