<?xml version='1.0' encoding='UTF-8'?>
<tei:TEI xmlns:tei="http://www.tei-c.org/ns/1.0">
  <tei:text>
    <tei:body><tei:l n="298"><tei:label type="speaker" rend="indent(1)">Χο.</tei:label> παρθένοι ὀμβροφόροι, <tei:label type="speaker" rend="indent(62.5)">ἀντ.</tei:label> </tei:l>
<tei:l n="299-300">ἔλθωμεν λιπαρὰν χθόνα Παλλάδος, εὔανδρον γᾶν </tei:l>
<tei:l n="301">Κέκροπος ὀψόμεναι πολυήρατον· </tei:l>
<tei:l n="302">οὗ σέβας ἀρρήτων ἱερῶν, ἵνα </tei:l>
<tei:l n="303">μυστοδόκος δόμος </tei:l>
<tei:l n="304">ἐν τελεταῖς ἁγίαις ἀναδείκνυται· </tei:l>
<tei:l n="305">οὐρανίοις τε θεοῖς δωρήματα, </tei:l>
<tei:l n="306">ναοί θ' ὑψερεφεῖς καὶ ἀγάλματα, </tei:l>
<tei:l n="307">καὶ πρόσοδοι μακάρων ἱερώταται </tei:l>
<tei:l n="308-309">εὐστέφανοί τε θεῶν θυσίαι θαλίαι τε </tei:l>
<tei:l n="310">παντοδαπαῖσιν ὥραις, </tei:l>
<tei:l n="311">ἦρί τ' ἐπερχομένῳ Βρομία χάρις </tei:l>
<tei:l n="312">εὐκελάδων τε χορῶν ἐρεθίσματα </tei:l>
<tei:l n="313">καὶ μοῦσα βαρύβρομος αὐλῶν. <tei:pb/> </tei:l>
<tei:l n="358"><tei:label type="speaker" rend="indent(1)">Χο.</tei:label> χαῖρ', ὦ πρεσβῦτα παλαιογενές, θηρατὰ λόγων φιλομούσων. </tei:l>
<tei:l n="359">σύ τε, λεπτοτάτων λήρων ἱερεῦ, φράζε πρὸς ἡμᾶς ὅτι χρῄζεις·
 </tei:l>
<tei:l n="360">οὐ γὰρ ἂν ἄλλῳ γ' ὑπακούσαιμεν τῶν νῦν μετεωροσοφιστῶν </tei:l>
<tei:l n="361">πλὴν ἢ Προδίκῳ, τῷ μὲν σοφίας καὶ γνώμης οὕνεκα, σοὶ δὲ </tei:l>
<tei:l n="362">ὅτι βρενθύει τ' ἐν ταῖσιν ὁδοῖς καὶ τὠφθαλμὼ παραβάλλεις </tei:l>
<tei:l n="363">κἀνυπόδητος κακὰ πόλλ' ἀνέχει κἀφ' ἡμῖν σεμνοπροσωπεῖς.
 </tei:l>
<tei:l n="412"><tei:label type="speaker" rend="indent(1)">Χο.</tei:label> ὦ τῆς μεγάλης ἐπιθυμήσας σοφίας ἄνθρωπε παρ' ἡμῶν, </tei:l>
<tei:l n="413">ὡς εὐδαίμων ἐν Ἀθηναίοις καὶ τοῖς Ἕλλησι γενήσει </tei:l>
<tei:l n="414">εἰ μνήμων εἶ καὶ φροντιστὴς καὶ τὸ ταλαίπωρον ἔνεστιν </tei:l>
<tei:l n="415">ἐν τῇ ψυχῇ καὶ μὴ κάμνεις μήθ' ἑστὼς μήτε βαδίζων </tei:l>
<tei:l n="416">μήτε ῥιγῶν ἄχθει λίαν μήτ' ἀριστᾶν ἐπιθυμεῖς </tei:l>
<tei:l n="417">οἴνου τ' ἀπέχει καὶ γυμνασίων καὶ τῶν ἄλλων ἀνοήτων </tei:l>
<tei:l n="418">καὶ βέλτιστον τοῦτο νομίζεις, ὅπερ εἰκὸς δεξιὸν ἄνδρα, </tei:l>
<tei:l n="419">νικᾶν πράττων καὶ βουλεύων καὶ τῇ γλώττῃ πολεμίζων. 
<tei:lb/> </tei:l>
<tei:l n="427"><tei:label type="speaker" rend="indent(1)">Χο.</tei:label> λέγε νυν ἡμῖν ὅτι σοι δρῶμεν θαρρῶν, ὡς οὐκ ἀτυχήσεις </tei:l>
<tei:l n="428">ἡμᾶς τιμῶν καὶ θαυμάζων καὶ ζητῶν δεξιὸς εἶναι. </tei:l>
<tei:l n="431"><tei:label type="speaker" rend="indent(1)">Χο.</tei:label> ἀλλ' ἔσται σοι τοῦτο παρ' ἡμῶν, ὥστε τὸ λοιπόν γ' ἀπὸ 
τουδὶ </tei:l>
<tei:l n="432">ἐν τῷ δήμῳ γνώμας οὐδεὶς νικήσει πλείονας ἢ σύ. </tei:l>
<tei:l n="435"><tei:label type="speaker" rend="indent(1)">Χο.</tei:label> τεύξει τοίνυν ὧν ἱμείρεις· οὐ γὰρ μεγάλων ἐπιθυμεῖς. </tei:l>
<tei:l n="436">ἀλλὰ σεαυτὸν παράδος θαρρῶν τοῖς ἡμετέροις προπόλοισιν. </tei:l>
<tei:l n="457"><tei:label type="speaker" rend="indent(1)">Χο.</tei:label> λῆμα μὲν πάρεστι τῷδέ γ' </tei:l>
<tei:l n="458">οὐκ ἄτολμον ἀλλ' ἕτοιμον. </tei:l>
<tei:l n="459">ἴσθι δ' ὡς </tei:l>
<tei:l n="460-461">ταῦτα μαθὼν παρ' ἐμοῦ κλέος οὐρανόμηκες </tei:l>
<tei:l n="462">ἐν βροτοῖσιν ἕξεις. </tei:l>
<tei:l n="467">ὄψομαι; 
<tei:label type="speaker" rend="indent(1)">Χο.</tei:label> ὥστε γέ σου </tei:l>
<tei:l n="468">πολλοὺς ἐπὶ ταῖσι θύραις </tei:l>
<tei:l n="469">ἀεὶ καθῆσθαι, </tei:l>
<tei:l n="470">βουλομένους ἀνακοινοῦ-</tei:l>
<tei:l n="471">σθαι τε καὶ εἰς λόγον ἐλθεῖν </tei:l>
<tei:l n="472">πράγματα κἀντιγραφὰς </tei:l>
<tei:l n="473">πολλῶν ταλάντων, </tei:l>
<tei:l n="474">ἄξια σῇ φρενὶ συμ-</tei:l>
<tei:l n="475">βουλευσομένους μετὰ σοῦ. 
<tei:lb/> </tei:l>
<tei:l n="476">ἀλλ' ἐγχείρει τὸν πρεσβύτην ὅτιπερ μέλλεις προδιδάσκειν </tei:l>
<tei:l n="477">καὶ διακίνει τὸν νοῦν αὐτοῦ καὶ τῆς γνώμης ἀποπειρῶ. 
<tei:lb/> </tei:l>
<tei:l n="510"><tei:label type="speaker" rend="indent(1)">Χο.</tei:label> ἀλλ' ἴθι χαίρων </tei:l>
<tei:l n="511">τῆς ἀνδρείας εἵνεκα ταύτης. 
<tei:lb/> </tei:l>
<tei:l n="512">εὐτυχία γένοιτο τἀν-</tei:l>
<tei:l n="513">θρώπῳ ὅτι προήκων </tei:l>
<tei:l n="514">εἰς βαθὺ τῆς ἡλικίας </tei:l>
<tei:l n="515">νεωτέροις τὴν φύσιν αὑ-</tei:l>
<tei:l n="516">τοῦ πράγμασιν χρωτίζεται </tei:l>
<tei:l n="517">καὶ σοφίαν ἐπασκεῖ. 
<tei:lb/> </tei:l>
<tei:l n="518">ὦ θεώμενοι, κατερῶ πρὸς ὑμᾶς ἐλευθέρως </tei:l>
<tei:l n="519">τἀληθῆ, νὴ τὸν Διόνυσον τὸν ἐκθρέψαντά με. </tei:l>
<tei:l n="520">οὕτω νικήσαιμί τ' ἐγὼ καὶ νομιζοίμην σοφὸς </tei:l>
<tei:l n="521">ὡς ὑμᾶς ἡγούμενος εἶναι θεατὰς δεξιοὺς </tei:l>
<tei:l n="522">καὶ ταύτην σοφώτατ' ἔχειν τῶν ἐμῶν κωμῳδιῶν </tei:l>
<tei:l n="523">πρώτους ἠξίωσ' ἀναγεῦσ' ὑμᾶς, ἣ παρέσχε μοι </tei:l>
<tei:l n="524">ἔργον πλεῖστον· εἶτ' ἀνεχώρουν ὑπ' ἀνδρῶν φορτικῶν <tei:pb/> </tei:l>
<tei:l n="525">ἡττηθεὶς οὐκ ἄξιος ὤν. ταῦτ' οὖν ὑμῖν μέμφομαι </tei:l>
<tei:l n="526">τοῖς σοφοῖς, ὧν οὕνεκ' ἐγὼ ταῦτ' ἐπραγματευόμην. </tei:l>
<tei:l n="527">ἀλλ' οὐδ' ὣς ὑμῶν ποθ' ἑκὼν προδώσω τοὺς δεξιούς. </tei:l>
<tei:l n="528">ἐξ ὅτου γὰρ ἐνθάδ' ὑπ' ἀνδρῶν, οὓς ἡδὺ καὶ λέγειν, </tei:l>
<tei:l n="529">ὁ σώφρων τε χὠ καταπύγων ἄριστ' ἠκουσάτην, </tei:l>
<tei:l n="530">κἀγώ, παρθένος γὰρ ἔτ' ἦν κοὐκ ἐξῆν πώ μοι τεκεῖν, </tei:l>
<tei:l n="531">ἐξέθηκα, παῖς δ' ἑτέρα τις λαβοῦσ' ἀνείλετο, </tei:l>
<tei:l n="532">ὑμεῖς δ' ἐξεθρέψατε γενναίως κἀπαιδεύσατε, </tei:l>
<tei:l n="533">ἐκ τούτου μοι πιστὰ παρ' ὑμῶν γνώμης ἔσθ' ὅρκια. </tei:l>
<tei:l n="534">νῦν οὖν Ἠλέκτραν κατ' ἐκείνην ἥδ' ἡ κωμῳδία </tei:l>
<tei:l n="535">ζητοῦσ' ἦλθ', ἤν που 'πιτύχῃ θεαταῖς οὕτω σοφοῖς. </tei:l>
<tei:l n="536">γνώσεται γάρ, ἤνπερ ἴδῃ, τἀδελφοῦ τὸν βόστρυχον. </tei:l>
<tei:l n="537">ὡς δὲ σώφρων ἐστὶ φύσει σκέψασθ', ἥτις πρῶτα μὲν </tei:l>
<tei:l n="538">οὐδὲν ἦλθε ῥαψαμένη σκύτινον καθειμένον </tei:l>
<tei:l n="539">ἐρυθρὸν ἐξ ἄκρου, παχύ, τοῖς παιδίοις ἵν' ᾖ γέλως· </tei:l>
<tei:l n="540">οὐδ' ἔσκωψεν τοὺς φαλακρούς, οὐδὲ κόρδαχ' εἵλκυσεν· </tei:l>
<tei:l n="541">οὐδὲ πρεσβύτης ὁ λέγων τἄπη τῇ βακτηρίᾳ </tei:l>
<tei:l n="542">τύπτει τὸν παρόντ', ἀφανίζων πονηρὰ σκώμματα· </tei:l>
<tei:l n="543">οὐδ' εἰσῇξε δᾷδας ἔχουσ' οὐδ' "ἰοὺ ἰού" βοᾷ· </tei:l>
<tei:l n="544">ἀλλ' αὑτῇ καὶ τοῖς ἔπεσιν πιστεύουσ' ἐλήλυθεν. </tei:l>
<tei:l n="545">κἀγὼ μὲν τοιοῦτος ἀνὴρ ὢν ποητὴς οὐ κομῶ, </tei:l>
<tei:l n="546">οὐδ' ὑμᾶς ζητῶ 'ξαπατᾶν δὶς καὶ τρὶς ταὔτ' εἰσάγων, </tei:l>
<tei:l n="547">ἀλλ' αἰεὶ καινὰς ἰδέας εἰσφέρων σοφίζομαι <tei:pb/> </tei:l>
<tei:l n="548">οὐδὲν ἀλλήλαισιν ὁμοίας καὶ πάσας δεξιάς· </tei:l>
<tei:l n="549">ὃς μέγιστον ὄντα Κλέων' ἔπαισ' εἰς τὴν γαστέρα </tei:l>
<tei:l n="550">κοὐκ ἐτόλμησ' αὖθις ἐπεμπηδῆσ' αὐτῷ κειμένῳ. </tei:l>
<tei:l n="551">οὗτοι δ', ὡς ἅπαξ παρέδωκεν λαβὴν Ὑπέρβολος, </tei:l>
<tei:l n="552">τοῦτον δείλαιον κολετρῶσ' ἀεὶ καὶ τὴν μητέρα. </tei:l>
<tei:l n="553">Εὔπολις μὲν τὸν Μαρικᾶν πρώτιστον παρείλκυσεν </tei:l>
<tei:l n="554">ἐκστρέψας τοὺς ἡμετέρους Ἱππέας κακὸς κακῶς, </tei:l>
<tei:l n="555">προσθεὶς αὐτῷ γραῦν μεθύσην τοῦ κόρδακος οὕνεχ', ἣν </tei:l>
<tei:l n="556">Φρύνιχος πάλαι πεπόηχ', ἣν τὸ κῆτος ἤσθιεν. </tei:l>
<tei:l n="557">εἶθ' Ἕρμιππος αὖθις ἐποίησεν εἰς Ὑπέρβολον, </tei:l>
<tei:l n="558">ἅλλοι τ' ἤδη πάντες ἐρείδουσιν εἰς Ὑπέρβολον, </tei:l>
<tei:l n="559">τὰς εἰκοὺς τῶν ἐγχέλεων τὰς ἐμὰς μιμούμενοι. </tei:l>
<tei:l n="560">ὅστις οὖν τούτοισι γελᾷ, τοῖς ἐμοῖς μὴ χαιρέτω. </tei:l>
<tei:l n="561">ἢν δ' ἐμοὶ καὶ τοῖσιν ἐμοῖς εὐφραίνησθ' εὑρήμασιν, </tei:l>
<tei:l n="562">εἰς τὰς ὥρας τὰς ἑτέρας εὖ φρονεῖν δοκήσετε. 
<tei:lb/> </tei:l>
<tei:l n="700"><tei:label type="speaker" rend="indent(1)">Χο.</tei:label> φρόντιζε δὴ καὶ διάθρει <tei:label type="speaker" rend="indent(62.5)">στρ.</tei:label> </tei:l>
<tei:l n="701">πάντα τρόπον τε σαυτὸν </tei:l>
<tei:l n="702-703">στρόβει πυκνώσας. ταχὺς δ', ὅταν εἰς ἄπορον </tei:l>
<tei:l n="704">πέσῃς, ἐπ' ἄλλο πήδα </tei:l>
<tei:l n="705">νόημα φρενός· ὕπνος δ' ἀπέ-</tei:l>
<tei:l n="706">στω γλυκύθυμος ὀμμάτων. 
<tei:lb/> </tei:l>
<tei:l n="708"><tei:label type="speaker" rend="indent(1)">Χο.</tei:label> τί πάσχεις; τί κάμνεις; </tei:l>
<tei:l n="716"><tei:label type="speaker" rend="indent(1)">Χο.</tei:label> μή νυν βαρέως ἄλγει λίαν. </tei:l>
<tei:l n="727"><tei:label type="speaker" rend="indent(1)">Χο.</tei:label> οὐ μαλθακιστέ' ἀλλὰ περικαλυπτέα. </tei:l>
<tei:l n="728">ἐξευρετέος γὰρ νοῦς ἀποστερητικός </tei:l>
<tei:l n="794"><tei:label type="speaker" rend="indent(1)">Χο.</tei:label> ἡμεῖς μέν, ὦ πρεσβῦτα, συμβουλεύομεν, </tei:l>
<tei:l n="795">εἴ σοι τις υἱός ἐστιν ἐκτεθραμμένος, </tei:l>
<tei:l n="796">πέμπειν ἐκεῖνον ἀντὶ σαυτοῦ μανθάνειν. </tei:l>
<tei:l n="799"><tei:label type="speaker" rend="indent(1)">Χο.</tei:label> σὺ δ' ἐπιτρέπεις; 
<tei:label type="speaker" rend="indent(1)">Στ.</tei:label> εὐσωματεῖ γὰρ καὶ σφριγᾷ, </tei:l>
<tei:l n="800">κἄστ' ἐκ γυναικῶν εὐπτέρων καὶ Κοισύρας. </tei:l>
<tei:l n="801">ἀτὰρ μέτειμί γ' αὐτόν· ἢν δὲ μὴ θέλῃ, </tei:l>
<tei:l n="802">οὐκ ἔσθ' ὅπως οὐκ ἐξελῶ 'κ τῆς οἰκίας. </tei:l>
<tei:l n="803">ἀλλ' ἐπανάμεινόν μ' ὀλίγον εἰσελθὼν χρόνον. 
<tei:lb/> </tei:l>
<tei:l n="804"><tei:label type="speaker" rend="indent(1)">Χο.</tei:label> ἆρ' αἰσθάνει πλεῖστα δι' ἡ- <tei:label type="speaker" rend="indent(62.5)">ἀντ.</tei:label> </tei:l>
<tei:l n="805">μᾶς ἀγάθ' αὐτίχ' ἕξων </tei:l>
<tei:l n="806">μόνας θεῶν; ὡς ἕτοιμος ὅδ' ἐστὶν ἅπαν-</tei:l>
<tei:l n="807">τα δρᾶν ὅσ' ἂν κελεύῃς. </tei:l>
<tei:l n="808">σὺ δ' ἀνδρὸς ἐκπεπληγμένου </tei:l>
<tei:l n="809">καὶ φανερῶς ἐπηρμένου <tei:pb/> </tei:l>
<tei:l n="810-811">γνοὺς ἀπολάψεις ὅτι πλεῖστον δύνασαι </tei:l>
<tei:l n="812">ταχέως· φιλεῖ γάρ πως τὰ τοι-</tei:l>
<tei:l n="813">αῦθ' ἑτέρᾳ τρέπεσθαι. 
<tei:lb/> </tei:l>
<tei:l n="934"><tei:label type="speaker" rend="indent(1)">Χο.</tei:label> παύσασθε μάχης καὶ λοιδορίας. </tei:l>
<tei:l n="935">ἀλλ' ἐπίδειξαι </tei:l>
<tei:l n="936">σύ τε τοὺς προτέρους ἅττ' ἐδίδασκες, </tei:l>
<tei:l n="937a">σύ τε τὴν καινὴν </tei:l>
<tei:l n="937b">παίδευσιν, ὅπως ἂν ἀκούσας σφῷν </tei:l>
<tei:l n="938">ἀντιλεγόντοιν κρίνας φοιτᾷ. </tei:l>
<tei:l n="940"><tei:label type="speaker" rend="indent(1)">Χο.</tei:label> φέρε δή, πότερος λέξει πρότερος; </tei:l>
<tei:l n="949"><tei:label type="speaker" rend="indent(1)">Χο.</tei:label> νῦν δείξετον τὼ πισύνω <tei:label type="speaker" rend="indent(62.5)">στρ.</tei:label> </tei:l>
<tei:l n="950">τοῖς περιδεξίοισιν <tei:pb/> </tei:l>
<tei:l n="951">λόγοισι καὶ φροντίσι καὶ </tei:l>
<tei:l n="952">γνωμοτύποις μερίμναις </tei:l>
<tei:l n="953">ὁπότερος αὐτοῖν ἀμεί-</tei:l>
<tei:l n="954">νων λέγων φανήσεται. </tei:l>
<tei:l n="955">νῦν γὰρ ἅπας ἐνθάδε κίν-</tei:l>
<tei:l n="956">δυνος ἀνεῖται σοφίας, </tei:l>
<tei:l n="957">ἧς πέρι τοῖς ἐμοῖς φίλοις </tei:l>
<tei:l n="958">ἐστὶν ἀγὼν μέγιστος. 
<tei:lb/> </tei:l>
<tei:l n="959">ἀλλ' ὦ πολλοῖς τοὺς πρεσβυτέρους ἤθεσι χρηστοῖς στεφανώσας,
 </tei:l>
<tei:l n="960">ῥῆξον φωνὴν ᾗτινι χαίρεις καὶ τὴν σαυτοῦ φύσιν εἰπέ. 
<tei:lb/> </tei:l>
<tei:l n="1024"><tei:label type="speaker" rend="indent(1)">Χο.</tei:label> ὦ καλλίπυργον σοφίαν <tei:label type="speaker" rend="indent(62.5)">ἀντ.</tei:label> </tei:l>
<tei:l n="1025">κλεινοτάτην ἐπασκῶν, </tei:l>
<tei:l n="1026">ὡς ἡδύ σου τοῖσι λόγοις </tei:l>
<tei:l n="1027">σῶφρον ἔπεστιν ἄνθος. </tei:l>
<tei:l n="1028-1029">εὐδαίμονες ἄρ' ἦσαν οἱ ζῶντες τότε. </tei:l>
<tei:l n="1030-1031">πρὸς τάδε σ', ὦ κομψοπρεπῆ μοῦσαν ἔχων, </tei:l>
<tei:l n="1032">δεῖ σε λέγειν τι καινόν, ὡς </tei:l>
<tei:l n="1033">ηὐδοκίμηκεν ἁνήρ. <tei:pb/> </tei:l>
<tei:l n="1034">δεινῶν δέ σοι βουλευμάτων ἔοικε δεῖν πρὸς αὐτόν, </tei:l>
<tei:l n="1035">εἴπερ τὸν ἄνδρ' ὑπερβαλεῖ καὶ μὴ γέλωτ' ὀφλήσεις. 
<tei:lb/> </tei:l>
<tei:l n="1113"><tei:label type="speaker" rend="indent(1)">Χο.</tei:label> χωρεῖτέ νυν. οἶμαι δὲ σοὶ </tei:l>
<tei:l n="1114">ταῦτα μεταμελήσειν. <tei:pb/> </tei:l>
<tei:l n="1115">τοὺς κριτὰς ἃ κερδανοῦσιν, ἤν τι τόνδε τὸν χορὸν </tei:l>
<tei:l n="1116">ὠφελῶσ' ἐκ τῶν δικαίων, βουλόμεσθ' ἡμεῖς φράσαι. </tei:l>
<tei:l n="1117">πρῶτα μὲν γάρ, ἢν νεᾶν βούλησθ' ἐν ὥρᾳ τοὺς ἀγρούς, </tei:l>
<tei:l n="1118">ὕσομεν πρώτοισιν ὑμῖν, τοῖσι δ' ἄλλοις ὕστερον. </tei:l>
<tei:l n="1119">εἶτα τὸν καρπὸν τεκούσας ἀμπέλους φυλάξομεν, </tei:l>
<tei:l n="1120">ὥστε μήτ' αὐχμὸν πιέζειν μήτ' ἄγαν ἐπομβρίαν. </tei:l>
<tei:l n="1121">ἢν δ' ἀτιμάσῃ τις ἡμᾶς θνητὸς ὢν οὔσας θεάς, </tei:l>
<tei:l n="1122">προσεχέτω τὸν νοῦν πρὸς ἡμῶν οἷα πείσεται κακά, </tei:l>
<tei:l n="1123">λαμβάνων οὔτ' οἶνον οὔτ' ἄλλ' οὐδὲν ἐκ τοῦ χωρίου. </tei:l>
<tei:l n="1124">ἡνίκ' ἂν γὰρ αἵ τ' ἐλαῖαι βλαστάνωσ' αἵ τ' ἄμπελοι, </tei:l>
<tei:l n="1125">ἀποκεκόψονται· τοιαύταις σφενδόναις παιήσομεν. </tei:l>
<tei:l n="1126">ἢν δὲ πλινθεύοντ' ἴδωμεν, ὕσομεν καὶ τοῦ τέγους </tei:l>
<tei:l n="1127">τὸν κέραμον αὐτοῦ χαλάζαις στρογγύλαις συντρίψομεν. </tei:l>
<tei:l n="1128">κἂν γαμῇ ποτ' αὐτὸς ἢ τῶν ξυγγενῶν ἢ τῶν φίλων, </tei:l>
<tei:l n="1129">ὕσομεν τὴν νύκτα πᾶσαν, ὥστ' ἴσως βουλήσεται </tei:l>
<tei:l n="1130">κἂν ἐν Αἰγύπτῳ τυχεῖν ὢν μᾶλλον ἢ κρῖναι κακῶς. 
<tei:lb/> </tei:l>
<tei:l n="1303"><tei:label type="speaker" rend="indent(1)">Χο.</tei:label> οἷον τὸ πραγμάτων ἐρᾶν φλαύρων· ὁ γὰρ <tei:label type="speaker" rend="indent(62.5)">στρ.</tei:label> </tei:l>
<tei:l n="1304">γέρων ὅδ' ἐρασθεὶς </tei:l>
<tei:l n="1305">ἀποστερῆσαι βούλεται </tei:l>
<tei:l n="1306">τὰ χρήμαθ' ἁδανείσατο. </tei:l>
<tei:l n="1307">κοὐκ ἔσθ' ὅπως οὐ τήμερον </tei:l>
<tei:l n="1308">λήψεταί τι πρᾶγμ' ὃ τοῦ-</tei:l>
<tei:l n="1309">τον ποήσει τὸν σοφι-</tei:l>
<tei:l n="1310a">στὴν ὧν πανουργεῖν ἤρξατ' ἐξ-</tei:l>
<tei:l n="1310b">αίφνης † τι κακὸν λαβεῖν †. <tei:pb/> </tei:l>
<tei:l n="1345"><tei:label type="speaker" rend="indent(1)">Χο.</tei:label> σὸν ἔργον, ὦ πρεσβῦτα, φροντίζειν ὅπῃ <tei:label type="speaker" rend="indent(62.5)">στρ.</tei:label> </tei:l>
<tei:l n="1346">τὸν ἄνδρα κρατήσεις, </tei:l>
<tei:l n="1347">ὡς οὗτος, εἰ μή τῳ 'πεποίθειν, οὐκ ἂν ἦν </tei:l>
<tei:l n="1348">οὕτως ἀκόλαστος. <tei:pb/> </tei:l>
<tei:l n="1349">ἀλλ' ἔσθ' ὅτῳ θρασύνεται· δῆλόν &lt;γε τοι&gt; </tei:l>
<tei:l n="1350">τὸ λῆμα τἀνθρώπου. 
<tei:lb/> </tei:l>
<tei:l n="1351">ἀλλ' ἐξ ὅτου τὸ πρῶτον ἤρξαθ' ἡ μάχη γενέσθαι </tei:l>
<tei:l n="1352">ἤδη λέγειν χρὴ πρὸς χορόν· πάντως δὲ τοῦτο δράσεις. 
<tei:lb/> </tei:l>
<tei:l n="1391"><tei:label type="speaker" rend="indent(1)">Χο.</tei:label> οἶμαί γε τῶν νεωτέρων τὰς καρδίας <tei:label type="speaker" rend="indent(62.5)">ἀντ.</tei:label> </tei:l>
<tei:l n="1392">πηδᾶν ὅτι λέξει. </tei:l>
<tei:l n="1393">εἰ γὰρ τοιαῦτά γ' οὗτος ἐξειργασμένος </tei:l>
<tei:l n="1394">λαλῶν ἀναπείσει, </tei:l>
<tei:l n="1395">τὸ δέρμα τῶν γεραιτέρων λάβοιμεν ἂν </tei:l>
<tei:l n="1396">ἀλλ' οὐδ' ἐρεβίνθου. 
<tei:lb/> </tei:l>
<tei:l n="1397">σὸν ἔργον, ὦ καινῶν ἐπῶν κινητὰ καὶ μοχλευτά, </tei:l>
<tei:l n="1398">πειθώ τινα ζητεῖν, ὅπως δόξεις λέγειν δίκαια. 
<tei:lb/> </tei:l>
<tei:l n="1454"><tei:label type="speaker" rend="indent(1)">Χο.</tei:label> αὐτὸς μὲν οὖν σαυτῷ σὺ τούτων αἴτιος, </tei:l>
<tei:l n="1455">στρέψας σεαυτὸν εἰς πονηρὰ πράγματα. </tei:l>
<tei:l n="1458"><tei:label type="speaker" rend="indent(1)">Χο.</tei:label> ἡμεῖς ποοῦμεν ταῦθ' ἑκάστοθ', ὅντιν' ἂν </tei:l>
<tei:l n="1459">γνῶμεν πονηρῶν ὄντ' ἐραστὴν πραγμάτων, </tei:l>
<tei:l n="1460">ἕως ἂν αὐτὸν ἐμβάλωμεν εἰς κακόν, </tei:l>
<tei:l n="1461">ὅπως ἂν εἰδῇ τοὺς θεοὺς δεδοικέναι. <tei:pb/> </tei:l>
<tei:l n="1510-1511"><tei:label type="speaker" rend="indent(1)">Χο.</tei:label> ἡγεῖσθ' ἔξω· κεχόρευται γὰρ μετρίως τό γε τήμερον 
ἡμῖν. <tei:pb/> </tei:l>

    </tei:body>
  </tei:text>
</tei:TEI>
