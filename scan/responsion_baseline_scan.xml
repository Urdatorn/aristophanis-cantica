<?xml version='1.0' encoding='UTF-8'?>
<TEI>
  <teiHeader>
    <fileDesc>
      <titleStmt>
        <title>Baseline</title>
        <author>Aristophanes</author>
      </titleStmt>
    </fileDesc>
  </teiHeader>
  <text>
    <body>
      <canticum>
        <strophe type="strophe" responsion="baseline01">
          <l n="1" metre="" speaker="ΔΙΚΑΙΟΠΟΛΙΣ">Ὅσα δὴ δέδηγμαι τὴν ἐμαυτοῦ καρδίαν, </l>
          <l n="2" metre="">ἥσθην δὲ βαιά, πάνυ δὲ βαιά, τέτταρα· </l>
          <l n="3" metre="">ἃ δ' ὠδυνήθην, ψαμμακοσιογάργαρα. </l>
          <l n="4" metre="">Φέρ' ἴδω, τί δ' ἥσθην ἄξιον χαιρηδόνος; </l>
          <l n="5" metre="">Ἐγᾦδ' ἐφ' ᾧ γε τὸ κέαρ εὐφράνθην ἰδών, </l>
          <l n="6" metre="">τοῖς πέντε ταλάντοις οἷς Κλέων ἐξήμεσεν. </l>
          <l n="7" metre="">Ταῦθ' ὡς ἐγανώθην, καὶ φιλῶ τοὺς ἱππέας </l>
          <l n="8" metre="">διὰ τοῦτο τοὔργον· ἄξιον γὰρ Ἑλλάδι. </l>
        </strophe>
        <strophe type="antistrophe" responsion="baseline01">
          <l n="9" metre="">Ἀλλ' ὠδυνήθην ἕτερον αὖ τραγῳδικόν, </l>
          <l n="10" metre="">ὅτε δὴ 'κεχήνη προσδοκῶν τὸν Αἰσχύλον, </l>
          <l n="11" metre="">ὁ δ' ἀνεῖπεν· «Εἴσαγ', ὦ Θέογνι, τὸν χορόν». </l>
          <l n="12" metre="">Πῶς τοῦτ' ἔσεισέ μου δοκεῖς τὴν καρδίαν; </l>
          <l n="13" metre="">Ἀλλ' ἕτερον ἥσθην, ἡνίκ' ἐπὶ Μόσχῳ ποτὲ </l>
          <l n="14" metre="">Δεξίθεος εἰσῆλθ' ᾀσόμενος Βοιώτιον. </l>
          <l n="15" metre="">Τῆτες δ' ἀπέθανον καὶ διεστράφην ἰδών, </l>
          <l n="16" metre="">ὅτε δὴ παρέκυψε Χαῖρις ἐπὶ τὸν ὄρθιον. </l>
          <l n="17" metre="">Ἀλλ' οὐδεπώποτ' ἐξ ὅτου 'γὼ ῥύπτομαι </l>
        </strophe>
      </canticum>
      <canticum>
        <strophe type="strophe" responsion="baseline02">
          <l n="18" metre="">οὕτως ἐδήχθην ὑπὸ κονίας τὰς ὀφρῦς </l>
          <l n="19" metre="">ὡς νῦν, ὁπότ' οὔσης κυρίας ἐκκλησίας </l>
          <l n="20" metre="">ἑωθινῆς ἔρημος ἡ πνὺξ αὑτηί, </l>
          <l n="21" metre="">οἱ δ' ἐν ἀγορᾷ λαλοῦσι κἄνω καὶ κάτω </l>
          <l n="22" metre="">τὸ σχοινίον φεύγουσι τὸ μεμιλτωμένον. </l>
          <l n="23" metre="">Οὐδ' οἱ πρυτάνεις ἥκουσιν, ἀλλ' ἀωρίαν </l>
          <l n="24" metre="">ἥκοντες, εἶτα δ' ὠστιοῦνται πῶς δοκεῖς </l>
          <l n="25" metre="">ἐλθόντες ἀλλήλοισι περὶ πρώτου ξύλου, </l>
          <l n="26" metre="">ἁθρόοι καταρρέοντες· εἰρήνη δ' ὅπως </l>
        </strophe>
        <strophe type="antistrophe" responsion="baseline02">
          <l n="27" metre="">ἔσται προτιμῶσ' οὐδέν· ὦ πόλις πόλις. </l>
          <l n="28" metre="">Ἐγὼ δ' ἀεὶ πρώτιστος εἰς ἐκκλησίαν </l>
          <l n="29" metre="">νοστῶν κάθημαι· κᾆτ' ἐπειδὰν ὦ μόνος, </l>
          <l n="30" metre="">στένω, κέχηνα, σκορδινῶμαι, πέρδομαι, </l>
          <l n="31" metre="">ἀπορῶ, γράφω, παρατίλλομαι, λογίζομαι, </l>
          <l n="32" metre="">ἀποβλέπων εἰς τὸν ἀγρόν, εἰρήνης ἐρῶν, </l>
          <l n="33" metre="">στυγῶν μὲν ἄστυ, τὸν δ' ἐμὸν δῆμον ποθῶν, </l>
          <l n="34" metre="">ὃς οὐδεπώποτ' εἶπεν· Ἄνθρακας πρίω, </l>
          <l n="35" metre="">οὐκ ὄξος, οὐκ ἔλαιον, οὐδ' ᾔδει πρίω, </l>
        </strophe>
      </canticum>
      <canticum>
        <strophe type="strophe" responsion="baseline03">
          <l n="72" metre="">παρὰ τὴν ἔπαλξιν ἐν φορυτῷ κατακείμενος. </l>
          <l n="73" metre="" speaker="ΠΡ.">Ξενιζόμενοι δὲ πρὸς βίαν ἐπίνομεν </l>
          <l n="74" metre="">ἐξ ὑαλίνων ἐκπωμάτων καὶ χρυσίδων </l>
          <l n="75" metre="" speaker="ΔΙ.">ἄκρατον οἶνον ἡδύν. Ὦ Κραναὰ πόλις, </l>
          <l n="76" metre="">ἆρ' αἰσθάνει τὸν κατάγελων τῶν πρέσβεων; </l>
          <l n="77" metre="" speaker="ΠΡ.">Οἱ βάρβαροι γὰρ ἄνδρας ἡγοῦνται μόνους </l>
          <l n="78" metre="">τοὺς πλεῖστα δυναμένους φαγεῖν τε καὶ πιεῖν. </l>
          <l n="79" metre="" speaker="ΔΙ.">Ἡμεῖς δὲ λαικαστάς τε καὶ καταπύγονας. </l>
          <l n="80" metre="" speaker="ΠΡ.">Ἔτει τετάρτῳ δ' εἰς τὰ βασίλει' ἤλθομεν· </l>
        </strophe>
        <strophe type="antistrophe" responsion="baseline03">
          <l n="81" metre="">ἀλλ' εἰς ἀπόπατον ᾤχετο στρατιὰν λαβών, </l>
          <l n="82" metre="">κἄχεζεν ὀκτὼ μῆνας ἐπὶ χρυσῶν ὀρῶν. </l>
          <l n="83" metre="" speaker="ΔΙ.">Πόσου δὲ τὸν πρωκτὸν χρόνου ξυνήγαγεν; </l>
          <l n="84" metre="" speaker="ΠΡ.">Τῇ πανσελήνῳ; Κᾆτ' ἀπῆλθεν οἴκαδε. </l>
          <l n="85" metre="">Εἶτ' ἐξένιζε παρετίθει θ' ἡμῖν ὅλους </l>
          <l n="86" metre="" speaker="ΔΙ.">ἐκ κριβάνου βοῦς. Καὶ τίς εἶδε πώποτε </l>
          <l n="87" metre="">βοῦς κριβανίτας; Τῶν ἀλαζονευμάτων. </l>
          <l n="88" metre="" speaker="ΠΡ.">Καὶ ναὶ μὰ Δί' ὄρνιν τριπλάσιον Κλεωνύμου </l>
          <l n="89" metre="">παρέθηκεν ἡμῖν· ὄνομα δ' ἦν αὐτῷ φέναξ. </l>
        </strophe>
      </canticum>
      <canticum>
        <strophe type="strophe" responsion="baseline04">
          <l n="108" metre="" speaker="ΠΡ.">Οὔκ, ἀλλ' ἀχάνας ὅδε γε χρυσίου λέγει. </l>
          <l n="109" metre="" speaker="ΔΙ.">Ποίας ἀχάνας; Σὺ μὲν ἀλαζὼν εἶ μέγας. </l>
          <l n="110" metre="">Ἀλλ' ἄπιθ'· ἐγὼ δὲ βασανιῶ τοῦτον μόνος. </l>
          <l n="111" metre="">Ἄγε δὴ σὺ φράσον ἐμοὶ σαφῶς πρὸς τουτονί, </l>
          <l n="112" metre="">ἵνα μή σε βάψω βάμμα Σαρδιανικόν· </l>
          <l n="113" metre="">βασιλεὺς ὁ μέγας ἡμῖν ἀποπέμψει χρυσίον; — </l>
          <l n="114" metre="">Ἄλλως ἄρ' ἐξαπατώμεθ' ὑπὸ τῶν πρέσβεων; — </l>
          <l n="115" metre="">Ἑλληνικόν γ' ἐπένευσαν ἄνδρες οὑτοιί, </l>
          <l n="116" metre="">κοὐκ ἔσθ' ὅπως οὐκ εἰσὶν ἐνθένδ' αὐτόθεν. </l>
        </strophe>
        <strophe type="antistrophe" responsion="baseline04">
          <l n="117" metre="">Καὶ τοῖν μὲν εὐνούχοιν τὸν ἕτερον τουτονὶ </l>
          <l n="118" metre="">ἐγᾦδ' ὅς ἐστι, Κλεισθένης ὁ Σιβυρτίου. </l>
          <l n="119" metre="">Ὦ θερμόβουλον πρωκτὸν ἐξυρημένε. </l>
          <l n="120" metre="">Τοιόνδε δ', ὦ πίθηκε, τὸν πώγων' ἔχων </l>
          <l n="121" metre="">εὐνοῦχος ἡμῖν ἦλθες ἐσκευασμένος; </l>
          <l n="122" metre="">Ὁδὶ δὲ τίς ποτ' ἐστίν; οὐ δήπου Στράτων; </l>
          <l n="123" metre="" speaker="ΚΗ.">Σίγα, κάθιζε. </l>
          <l n="124" metre="">Τὸν βασιλέως Ὀφθαλμὸν ἡ βουλὴ καλεῖ </l>
          <l n="125" metre="" speaker="ΔΙ.">εἰς τὸ πρυτανεῖον. Ταῦτα δῆτ' οὐκ ἀγχόνη; </l>
        </strophe>
      </canticum>
      <canticum>
        <strophe type="strophe" responsion="baseline05">
          <l n="18" metre="">εἴποιμ' ἂν αὐτὸ δῆτα κομψευριπικῶς; — </l>
          <l n="19" metre="">Μή μοί γε, μή μοι, μὴ διασκανδικίσῃς· </l>
          <l n="20" metre="">ἀλλ' εὑρέ τιν' ἀπόκινον ἀπὸ τοῦ δεσπότου. </l>
          <l n="21" metre="">Λέγε δὴ μο — λω — μεν ξυνεχὲς ὡδὶ ξυλλαβών. </l>
          <l n="22" metre="">Καὶ δὴ λέγω· Μολωμεν. Ἐξόπισθέ νυν </l>
          <l n="23" metre="">αὐ — το φάθι τοῦ μολωμεν. Αὐτο. Πάνυ καλῶς. </l>
          <l n="24" metre="">Ὥσπερ δεφόμενός νυν ἀτρέμα πρῶτον λέγε </l>
          <l n="25" metre="">τὸ μολωμεν, εἶτα δ' αὐτο, κᾆτ' ἐπάγων πυκνόν. </l>
          <l n="26" metre="">Μολωμεν αὐτο μολωμεν αὐτομολῶμεν. Ἤν, </l>
        </strophe>
        <strophe type="antistrophe" responsion="baseline05">
          <l n="27" metre="">οὐχ ἡδύ; Νὴ Δία· πλήν γε περὶ τῷ δέρματι </l>
          <l n="28" metre="">δέδοικα τουτονὶ τὸν οἰωνόν. Τί δαί; </l>
          <l n="29" metre="">Ὁτιὴ τὸ δέρμα δεφομένων ἀπέρχεται. </l>
          <l n="30" metre="">Κράτιστα τοίνυν τῶν παρόντων ἐστὶ νῷν, </l>
          <l n="31" metre="">θεῶν ἰόντε προσπεσεῖν του πρὸς βρέτας. </l>
          <l n="32" metre="">Ποῖον βρέτας; &lt;Φέρ'&gt; ἐτεὸν ἡγεῖ γὰρ θεούς; </l>
          <l n="33" metre="">Ἔγωγε. Ποίῳ χρώμενος τεκμηρίῳ; </l>
          <l n="34" metre="">Ὁτιὴ θεοῖσιν ἐχθρός εἰμ'. Οὐκ εἰκότως; </l>
          <l n="35" metre="">Εὖ προσβιβάζεις μ'. Ἀλλ' ἑτέρᾳ πῃ σκεπτέον. </l>
        </strophe>
      </canticum>
      <canticum>
        <strophe type="strophe" responsion="baseline06">
          <l n="72" metre="">ποίαν ὁδὸν νὼ τρεπτέον καὶ πρὸς τίνα. </l>
          <l n="73" metre="">Κράτιστ' ἐκείνην τὴν μολωμεν, ὦγαθέ. </l>
          <l n="74" metre="">Ἀλλ' οὐχ οἷόν τε τὸν Παφλαγόν' οὐδὲν λαθεῖν· </l>
          <l n="75" metre="">ἐφορᾷ γὰρ αὐτὸς πάντ'. Ἔχει γὰρ τὸ σκέλος </l>
          <l n="76" metre="">τὸ μὲν ἐν Πύλῳ, τὸ δ' ἕτερον ἐν τἠκκλησίᾳ. </l>
          <l n="77" metre="">Τοσόνδε δ' αὐτοῦ βῆμα διαβεβηκότος </l>
          <l n="78" metre="">ὁ πρωκτός ἐστιν αὐτόχρημ' ἐν Χάοσιν, </l>
          <l n="79" metre="">τὼ χεῖρ' ἐν Αἰτωλοῖς, ὁ νοῦς δ' ἐν Κλωπιδῶν. </l>
          <l n="80" metre="">Κράτιστον οὖν νῷν ἀποθανεῖν. Ἀλλὰ σκόπει, </l>
        </strophe>
        <strophe type="antistrophe" responsion="baseline06">
          <l n="81" metre="">ὅπως ἂν ἀποθάνοιμεν ἀνδρικώτατα. </l>
          <l n="82" metre="">Πῶς δῆτα, πῶς γένοιτ' ἂν ἀνδρικώτατα; </l>
          <l n="83" metre="">Βέλτιστον ἡμῖν αἷμα ταύρειον πιεῖν· </l>
          <l n="84" metre="">ὁ Θεμιστοκλέους γὰρ θάνατος αἱρετώτερος. </l>
          <l n="85" metre="">Μὰ Δί' ἀλλ' ἄκρατον οἶνον ἀγαθοῦ δαίμονος. </l>
          <l n="86" metre="">Ἴσως γὰρ ἂν χρηστόν τι βουλευσαίμεθα. </l>
          <l n="87" metre="">Ἰδού γ' ἄκρατον. Περὶ ποτοῦ γοῦν ἐστί σοι. </l>
          <l n="88" metre="">Πῶς δ' ἂν μεθύων χρηστόν τι βουλεύσαιτ' ἀνήρ; </l>
          <l n="89" metre="">Ἄληθες, οὗτος; κρουνοχυτροληραῖος εἶ. </l>
        </strophe>
      </canticum>
      <canticum>
        <strophe type="strophe" responsion="baseline07">
          <l n="108" metre="">Ὦ δαῖμον ἀγαθέ, σὸν τὸ βούλευμ', οὐκ ἐμόν. </l>
          <l n="109" metre="">Εἴπ', ἀντιβολῶ, τί ἐστι; Τοὺς χρησμοὺς ταχὺ </l>
          <l n="110" metre="">κλέψας ἔνεγκε τοῦ Παφλαγόνος ἔνδοθεν, </l>
          <l n="111" metre="">ἕως καθεύδει. Ταῦτ'. Ἀτὰρ τοῦ δαίμονος </l>
          <l n="112" metre="">δέδοιχ' ὅπως μὴ τεύξομαι κακοδαίμονος. </l>
          <l n="113" metre="">Φέρε νυν, ἐγὼ 'μαυτῷ προσαγάγω τὸν χοᾶ, </l>
          <l n="114" metre="">τὸν νοῦν ἵν' ἄρδω καὶ λέγω τι δεξιόν. </l>
          <l n="115" metre="">Ὡς μεγάλ' ὁ Παφλαγὼν πέρδεται καὶ ῥέγκεται, </l>
          <l n="116" metre="">ὥστ' ἔλαθον αὐτὸν τὸν ἱερὸν χρησμὸν λαβών, </l>
        </strophe>
        <strophe type="antistrophe" responsion="baseline07">
          <l n="117" metre="">ὅνπερ μάλιστ' ἐφύλαττεν. Ὦ σοφώτατε. — </l>
          <l n="118" metre="">Φέρ' αὐτόν, ἵν' ἀναγνῶ· σὺ δ' ἔγχεον πιεῖν </l>
          <l n="119" metre="">ἁνύσας τι. Φέρ' ἴδω, τί ἄρ' ἔνεστιν αὐτόθι; </l>
          <l n="120" metre="">Ὦ λόγια. Δός μοι, δὸς τὸ ποτήριον ταχύ. </l>
          <l n="121" metre="">Ἰδού. Τί φησ' ὁ χρησμός; Ἑτέραν ἔγχεον. </l>
          <l n="122" metre="">Ἐν τοῖς λογίοις ἔνεστιν· «Ἑτέραν ἔγχεον;» </l>
          <l n="123" metre="">Ὦ Βάκι. Τί ἐστι; Δὸς τὸ ποτήριον ταχύ. </l>
          <l n="124" metre="">Πολλῷ γ' ὁ Βάκις ἐχρῆτο τῷ ποτηρίῳ. </l>
          <l n="125" metre="">Ὦ μιαρὲ Παφλαγών, ταῦτ' ἄρ' ἐφυλάττου πάλαι, </l>
        </strophe>
      </canticum>
      <canticum>
        <strophe type="strophe" responsion="baseline08">
          <l n="126" metre="">τὸν περὶ σεαυτοῦ χρησμὸν ὀρρωδῶν. Τιή; </l>
          <l n="127" metre="">Ἐνταῦθ' ἔνεστιν, αὐτὸς ὡς ἀπόλλυται. </l>
          <l n="128" metre="">Καὶ πῶς; Ὅπως; ὁ χρησμὸς ἄντικρυς λέγει </l>
          <l n="129" metre="">ὡς πρῶτα μὲν στυππειοπώλης γίγνεται, </l>
          <l n="130" metre="">ὃς πρῶτος ἕξει τῆς πόλεως τὰ πράγματα. </l>
          <l n="131" metre="">Εἷς οὑτοσὶ πώλης. Τί τοὐντεῦθεν; λέγε. </l>
          <l n="132" metre="">Μετὰ τοῦτον αὖθις προβατοπώλης δεύτερος. </l>
          <l n="133" metre="">Δύο τώδε πώλα. Καὶ τί τόνδε χρὴ παθεῖν; </l>
          <l n="134" metre="">Κρατεῖν, ἕως ἕτερος ἀνὴρ βδελυρώτερος </l>
        </strophe>
        <strophe type="antistrophe" responsion="baseline08">
          <l n="135" metre="">αὐτοῦ γένοιτο· μετὰ δὲ ταῦτ' ἀπόλλυται. </l>
          <l n="136" metre="">Ἐπιγίγνεται γὰρ βυρσοπώλης ὁ Παφλαγών, </l>
          <l n="137" metre="">ἅρπαξ, κεκράκτης, Κυκλοβόρου φωνὴν ἔχων. </l>
          <l n="138" metre="">Τὸν προβατοπώλην ἦν ἄρ' ἀπολέσθαι χρεὼν </l>
          <l n="139" metre="">ὑπὸ βυρσοπώλου; Νὴ Δί'. Οἴμοι δείλαιος. </l>
          <l n="140" metre="">Πόθεν οὖν ἂν ἔτι γένοιτο πώλης εἷς μόνος; </l>
          <l n="141" metre="">Ἔτ' ἔστιν εἷς ὑπερφυᾶ τέχνην ἔχων. </l>
          <l n="142" metre="">Εἴπ', ἀντιβολῶ, τίς ἐστιν; Εἴπω; Νὴ Δία. </l>
          <l n="143" metre="">Ἀλλαντοπώλης ἔσθ' ὁ τοῦτον ἐξελῶν. </l>
        </strophe>
      </canticum>
      <canticum>
        <strophe type="strophe" responsion="baseline09">
          <l n="1" metre="">ἰοὺ ἰού. </l>
          <l n="2" metre="">ὦ Ζεῦ βασιλεῦ, τὸ χρῆμα τῶν νυκτῶν ὅσον. </l>
          <l n="3" metre="">ἀπέραντον. οὐδέποθ' ἡμέρα γενήσεται; </l>
          <l n="4" metre="">καὶ μὴν πάλαι γ' ἀλεκτρυόνος ἤκουσ' ἐγώ. </l>
          <l n="5" metre="">οἱ δ' οἰκέται ῥέγκουσιν. ἀλλ' οὐκ ἂν πρὸ τοῦ. </l>
          <l n="6" metre="">ἀπόλοιο δῆτ', ὦ πόλεμε, πολλῶν οὕνεκα, </l>
          <l n="7" metre="">ὅτ' οὐδὲ κολάσ' ἔξεστί μοι τοὺς οἰκέτας. </l>
          <l n="8" metre="">ἀλλ' οὐδ' ὁ χρηστὸς οὑτοσὶ νεανίας </l>
        </strophe>
        <strophe type="antistrophe" responsion="baseline09">
          <l n="9" metre="">ἐγείρεται τῆς νυκτός, ἀλλὰ πέρδεται </l>
          <l n="10" metre="">ἐν πέντε σισύραις ἐγκεκορδυλημένος. </l>
          <l n="11" metre="">ἀλλ' εἰ δοκεῖ, ῥέγκωμεν ἐγκεκαλυμμένοι. </l>
          <l n="12" metre="">ἀλλ' οὐ δύναμαι δείλαιος εὕδειν δακνόμενος </l>
          <l n="13" metre="">ὑπὸ τῆς δαπάνης καὶ τῆς φάτνης καὶ τῶν χρεῶν </l>
          <l n="14" metre="">διὰ τουτονὶ τὸν υἱόν. ὁ δὲ κόμην ἔχων </l>
          <l n="15" metre="">ἱππάζεταί τε καὶ ξυνωρικεύεται </l>
          <l n="16" metre="">ὀνειροπολεῖ θ' ἵππους. ἐγὼ δ' ἀπόλλυμαι </l>
          <l n="17" metre="">ὁρῶν ἄγουσαν τὴν σελήνην εἰκάδας· </l>
        </strophe>
      </canticum>
      <canticum>
        <strophe type="strophe" responsion="baseline10">
          <l n="18" metre="">οἱ γὰρ τόκοι χωροῦσιν. ἅπτε παῖ λύχνον </l>
          <l n="19" metre="">κἄκφερε τὸ γραμματεῖον, ἵν' ἀναγνῶ λαβὼν </l>
          <l n="20" metre="">ὁπόσοις ὀφείλω καὶ λογίσωμαι τοὺς τόκους. </l>
          <l n="21" metre="">φέρ' ἴδω, τί ὀφείλω; δώδεκα μνᾶς Πασίᾳ. </l>
          <l n="22" metre="">τοῦ δώδεκα μνᾶς Πασίᾳ; τί ἐχρησάμην; </l>
          <l n="23" metre="">ὅτ' ἐπριάμην τὸν κοππατίαν. οἴμοι τάλας, </l>
          <l n="24" metre="">εἴθ' ἐξεκόπην πρότερον τὸν ὀφθαλμὸν λίθῳ. </l>
          <l n="25" metre="">Φίλων, ἀδικεῖς. ἔλαυνε τὸν σαυτοῦ δρόμον. </l>
          <l n="26" metre="">τοῦτ' ἐστὶ τουτὶ τὸ κακὸν ὅ μ' ἀπολώλεκεν· </l>
        </strophe>
        <strophe type="antistrophe" responsion="baseline10">
          <l n="27" metre="">ὀνειροπολεῖ γὰρ καὶ καθεύδων ἱππικήν. </l>
          <l n="28" metre="">πόσους δρόμους ἐλᾷ τὰ πολεμιστήρια; </l>
          <l n="29" metre="">ἐμὲ μὲν σὺ πολλοὺς τὸν πατέρ' ἐλαύνεις δρόμους. </l>
          <l n="30" metre="">ἀτὰρ τί χρέος ἔβα με μετὰ τὸν Πασίαν; </l>
          <l n="31" metre="">τρεῖς μναῖ διφρίσκου καὶ τροχοῖν Ἀμεινίᾳ. </l>
          <l n="32" metre="">ἄπαγε τὸν ἵππον ἐξαλίσας οἴκαδε. </l>
          <l n="33" metre="">ἀλλ' ὦ μέλ' ἐξήλικας ἐμέ γ' ἐκ τῶν ἐμῶν, </l>
          <l n="34" metre="">ὅτε καὶ δίκας ὤφληκα χἄτεροι τόκου </l>
          <l n="35" metre="">ἐνεχυράσεσθαί φασιν. ἐτεόν, ὦ πάτερ, </l>
        </strophe>
      </canticum>
      <canticum>
        <strophe type="strophe" responsion="baseline11">
          <l n="54" metre="">ἐγὼ δ' ἂν αὐτῇ θοἰμάτιον δεικνὺς τοδὶ </l>
          <l n="55" metre="">πρόφασιν ἔφασκον· ὦ γύναι, λίαν σπαθᾷς. </l>
          <l n="56" metre="">ἔλαιον ἡμῖν οὐκ ἔνεστ' ἐν τῷ λύχνῳ. </l>
          <l n="57" metre="">οἴμοι. τί γάρ μοι τὸν πότην ἧπτες λύχνον; </l>
          <l n="58" metre="">δεῦρ' ἔλθ' ἵνα κλάῃς. διὰ τί δῆτα κλαύσομαι; </l>
          <l n="59" metre="">ὅτι τῶν παχειῶν ἐνετίθεις θρυαλλίδων. </l>
          <l n="60" metre="">μετὰ ταῦθ', ὅπως νῷν ἐγένεθ' υἱὸς οὑτοσί, </l>
          <l n="61" metre="">ἐμοί τε δὴ καὶ τῇ γυναικὶ τἀγαθῇ, </l>
          <l n="62" metre="">περὶ τοὐνόματος δὴ 'ντεῦθεν ἐλοιδορούμεθα. </l>
        </strophe>
        <strophe type="antistrophe" responsion="baseline11">
          <l n="63" metre="">ἡ μὲν γὰρ ἵππον προσετίθει πρὸς τοὔνομα, </l>
          <l n="64" metre="">Ξάνθιππον ἢ Χάριππον ἢ Καλλιππίδην, </l>
          <l n="65" metre="">ἐγὼ δὲ τοῦ πάππου 'τιθέμην Φειδωνίδην. </l>
          <l n="66" metre="">τέως μὲν οὖν ἐκρινόμεθ'· εἶτα τῷ χρόνῳ </l>
          <l n="67" metre="">κοινῇ ξυνέβημεν κἀθέμεθα Φειδιππίδην. </l>
          <l n="68" metre="">τοῦτον τὸν υἱὸν λαμβάνουσ' ἐκορίζετο· </l>
          <l n="69" metre="">"ὅταν σὺ μέγας ὢν ἅρμ' ἐλαύνῃς πρὸς πόλιν, </l>
          <l n="70" metre="">ὥσπερ Μεγακλέης, ξυστίδ' ἔχων—" ἐγὼ δ' ἔφην· </l>
          <l n="71" metre="">"ὅταν μὲν οὖν τὰς αἶγας ἐκ τοῦ φελλέως, </l>
        </strophe>
      </canticum>
      <canticum>
        <strophe type="strophe" responsion="baseline12">
          <l n="72" metre="">ὥσπερ ὁ πατήρ σου, διφθέραν ἐνημμένος—". </l>
          <l n="73" metre="">ἀλλ' οὐκ ἐπείθετο τοῖς ἐμοῖς οὐδὲν λόγοις, </l>
          <l n="74" metre="">ἀλλ' ἵππερόν μου κατέχεεν τῶν χρημάτων. </l>
          <l n="75" metre="">νῦν οὖν ὅλην τὴν νύκτα φροντίζων ὁδοῦ </l>
          <l n="76" metre="">μίαν ηὗρον ἀτραπὸν δαιμονίως ὑπερφυᾶ, </l>
          <l n="77" metre="">ἣν ἢν ἀναπείσω τουτονί, σωθήσομαι. </l>
          <l n="78" metre="">ἀλλ' ἐξεγεῖραι πρῶτον αὐτὸν βούλομαι. </l>
          <l n="79" metre="">πῶς δῆτ' ἂν ἥδιστ' αὐτὸν ἐπεγείραιμι; πῶς; </l>
          <l n="80" metre="">Φειδιππίδη, Φειδιππίδιον. τί, ὦ πάτερ; </l>
        </strophe>
        <strophe type="antistrophe" responsion="baseline12">
          <l n="81" metre="">κύσον με καὶ τὴν χεῖρα δὸς τὴν δεξιάν. </l>
          <l n="82" metre="">ἰδού. τί ἐστιν; εἰπέ μοι, φιλεῖς ἐμέ; </l>
          <l n="83" metre="">νὴ τὸν Ποσειδῶ τουτονὶ τὸν ἵππιον. </l>
          <l n="84" metre="">μή μοι γε τοῦτον μηδαμῶς τὸν ἵππιον· </l>
          <l n="85" metre="">οὗτος γὰρ ὁ θεὸς αἴτιός μοι τῶν κακῶν. </l>
          <l n="86" metre="">ἀλλ' εἴπερ ἐκ τῆς καρδίας μ' ὄντως φιλεῖς, </l>
          <l n="87" metre="">ὦ παῖ, πιθοῦ. τί οὖν πίθωμαι δῆτά σοι; </l>
          <l n="88" metre="">ἔκτρεψον ὡς τάχιστα τοὺς σαυτοῦ τρόπους </l>
          <l n="89" metre="">καὶ μάνθαν' ἐλθὼν ἃν ἐγὼ παραινέσω. </l>
        </strophe>
      </canticum>
      <canticum>
        <strophe type="strophe" responsion="baseline13">
          <l n="1" metre="">Οὗτος, τί πάσχεις, ὦ κακόδαιμον Ξανθία; </l>
          <l n="2" metre="">φυλακὴν καταλύειν νυκτερινὴν διδάσκομαι. </l>
          <l n="3" metre="">κακὸν ἄρα ταῖς πλευραῖς τι προυφείλεις μέγα. </l>
          <l n="4" metre="">ἆρ' οἶσθά γ' οἷον κνώδαλον φυλάττομεν; </l>
          <l n="5" metre="">οἶδ', ἀλλ' ἐπιθυμῶ σμικρὸν ἀπομερμηρίσαι. </l>
          <l n="6" metre="">σὺ δ' οὖν παρακινδύνευ', ἐπεὶ καὐτοῦ γ' ἐμοῦ </l>
          <l n="7" metre="">κατὰ τοῖν κόραιν ἤδη τι καταχεῖται γλυκύ. </l>
          <l n="8" metre="">ἀλλ' ἦ παραφρονεῖς ἐτεὸν ἢ κορυβαντιᾷς; </l>
        </strophe>
        <strophe type="antistrophe" responsion="baseline13">
          <l n="9" metre="">οὔκ, ἀλλ' ὕπνος μ' ἔχει τις ἐκ Σαβαζίου. </l>
          <l n="10" metre="">τὸν αὐτὸν ἄρ' ἐμοὶ βουκολεῖς Σαβάζιον. </l>
          <l n="11" metre="">κἀμοὶ γὰρ ἀρτίως ἐπεστρατεύσατο </l>
          <l n="12" metre="">Μῆδός τις ἐπὶ τὰ βλέφαρα νυστακτὴς ὕπνος. </l>
          <l n="13" metre="">καὶ δῆτ' ὄναρ θαυμαστὸν εἶδον ἀρτίως. </l>
          <l n="14" metre="">κἄγωγ' ἀληθῶς οἷον οὐδεπώποτε. </l>
          <l n="15" metre="">ἀτὰρ σὺ λέξον πρότερος. ἐδόκουν αἰετὸν </l>
          <l n="16" metre="">καταπτάμενον εἰς τὴν ἀγορὰν μέγαν πάνυ </l>
          <l n="17" metre="">ἀναρπάσαντα τοῖς ὄνυξιν ἀσπίδα </l>
        </strophe>
      </canticum>
      <canticum>
        <strophe type="strophe" responsion="baseline14">
          <l n="18" metre="">φέρειν ἐπίχαλκον ἀνεκὰς εἰς τὸν οὐρανόν, </l>
          <l n="19" metre="">κἄπειτα ταύτην ἀποβαλεῖν Κλεώνυμον. </l>
          <l n="20" metre="">οὐδὲν ἄρα γρίφου διαφέρει Κλεώνυμος. </l>
          <l n="21" metre="">πῶς δή; προερεῖ τις τοῖσι συμπόταις, λέγων </l>
          <l n="22" metre="">ὅτι "ταὐτὸν ἐν γῇ τ' ἀπέβαλεν κἀν οὐρανῷ </l>
          <l n="23" metre="">κἀν τῇ θαλάττῃ θηρίον τὴν ἀσπίδα." </l>
          <l n="24" metre="">οἴμοι, τί δῆτά μοι κακὸν γενήσεται </l>
          <l n="25" metre="">ἰδόντι τοιοῦτον ἐνύπνιον; μὴ φροντίσῃς· </l>
          <l n="26" metre="">οὐδὲν γὰρ ἔσται δεινόν, οὐ μὰ τοὺς θεούς. </l>
        </strophe>
        <strophe type="antistrophe" responsion="baseline14">
          <l n="27" metre="">δεινόν γέ πού 'στ' ἄνθρωπος ἀποβαλὼν ὅπλα. </l>
          <l n="28" metre="">ἀτὰρ σὺ τὸ σὸν αὖ λέξον. ἀλλ' ἔστιν μέγα. </l>
          <l n="29" metre="">περὶ τῆς πόλεως γάρ ἐστι τοῦ σκάφους ὅλου. </l>
          <l n="30" metre="">λέγε νυν ἁνύσας τι τὴν τρόπιν τοῦ πράγματος. </l>
          <l n="31" metre="">ἔδοξέ μοι περὶ πρῶτον ὕπνον ἐν τῇ Πυκνὶ </l>
          <l n="32" metre="">ἐκκλησιάζειν πρόβατα συγκαθήμενα, </l>
          <l n="33" metre="">βακτηρίας ἔχοντα καὶ τριβώνια. </l>
          <l n="34" metre="">κἄπειτα τούτοις τοῖσι προβάτοις μοὐδόκει </l>
          <l n="35" metre="">δημηγορεῖν φάλλαινα πανδοκεύτρια, </l>
        </strophe>
      </canticum>
      <canticum>
        <strophe type="strophe" responsion="baseline15">
          <l n="54" metre="">φέρε νυν, κατείπω τοῖς θεαταῖς τὸν λόγον, </l>
          <l n="55" metre="">ὀλίγ' ἄτθ' ὑπειπὼν πρῶτον αὐτοῖσιν ταδί, </l>
          <l n="56" metre="">μηδὲν παρ' ἡμῶν προσδοκᾶν λίαν μέγα, </l>
          <l n="57" metre="">μηδ' αὖ γέλωτα Μεγαρόθεν κεκλεμμένον. </l>
          <l n="58" metre="">ἡμῖν γὰρ οὐκ ἔστ' οὔτε κάρυ' ἐκ φορμίδος </l>
          <l n="59" metre="">δούλω διαρριπτοῦντε τοῖς θεωμένοις, </l>
          <l n="60" metre="">οὔθ' Ἡρακλῆς τὸ δεῖπνον ἐξαπατώμενος, </l>
          <l n="61" metre="">οὐδ' αὖθις ἀνασελγαινόμενος Εὐριπίδης· </l>
          <l n="62" metre="">οὐδ' εἰ Κλέων γ' ἔλαμψε τῆς τύχης χάριν, </l>
        </strophe>
        <strophe type="antistrophe" responsion="baseline15">
          <l n="63" metre="">αὖθις τὸν αὐτὸν ἄνδρα μυττωτεύσομεν. </l>
          <l n="64" metre="">ἀλλ' ἔστιν ἡμῖν λογίδιον γνώμην ἔχον, </l>
          <l n="65" metre="">ὑμῶν μὲν αὐτῶν οὐχὶ δεξιώτερον, </l>
          <l n="66" metre="">κωμῳδίας δὲ φορτικῆς σοφώτερον. </l>
          <l n="67" metre="">ἔστιν γὰρ ἡμῖν δεσπότης ἐκεινοσὶ </l>
          <l n="68" metre="">ἄνω καθεύδων, ὁ μέγας, οὑπὶ τοῦ τέγους. </l>
          <l n="69" metre="">οὗτος φυλάττειν τὸν πατέρ' ἐπέταξε νῷν, </l>
          <l n="70" metre="">ἔνδον καθείρξας, ἵνα θύραζε μὴ 'ξίῃ. </l>
          <l n="71" metre="">νόσον γὰρ ὁ πατὴρ ἀλλόκοτον αὐτοῦ νοσεῖ, </l>
        </strophe>
      </canticum>
      <canticum>
        <strophe type="strophe" responsion="baseline16">
          <l n="72" metre="">ἣν οὐδ' ἂν εἷς γνοίη ποτ' οὐδὲ ξυμβάλοι, </l>
          <l n="73" metre="">εἰ μὴ πύθοιθ' ἡμῶν· ἐπεὶ τοπάζετε. </l>
          <l n="74" metre="">Ἀμυνίας μὲν ὁ Προνάπους φήσ' οὑτοσὶ </l>
          <l n="75" metre="">εἶναι φιλόκυβον αὐτόν. ἀλλ' οὐδὲν λέγει, </l>
          <l n="76" metre="">μὰ Δί', ἀλλ' ἀφ' αὑτοῦ τὴν νόσον τεκμαίρεται. </l>
          <l n="77" metre="">οὔκ, ἀλλὰ "φιλο—" μέν ἐστιν ἀρχὴ τοῦ κακοῦ. </l>
          <l n="78" metre="">ὁδὶ δέ φησι Σωσίας πρὸς Δερκύλον </l>
          <l n="79" metre="">εἶναι φιλοπότην αὐτόν. οὐδαμῶς γ', ἐπεὶ </l>
          <l n="80" metre="">αὕτη γε χρηστῶν ἐστιν ἀνδρῶν ἡ νόσος. </l>
        </strophe>
        <strophe type="antistrophe" responsion="baseline16">
          <l n="81" metre="">Νικόστρατος δ' αὖ φησιν ὁ Σκαμβωνίδης </l>
          <l n="82" metre="">εἶναι φιλοθύτην αὐτὸν ἢ φιλόξενον. </l>
          <l n="83" metre="">μὰ τὸν κύν', ὦ Νικόστρατ', οὐ φιλόξενος, </l>
          <l n="84" metre="">ἐπεὶ καταπύγων ἐστὶν ὅ γε Φιλόξενος. </l>
          <l n="85" metre="">ἄλλως φλυαρεῖτ'· οὐ γὰρ ἐξευρήσετε. </l>
          <l n="86" metre="">εἰ δὴ 'πιθυμεῖτ' εἰδέναι, σιγᾶτέ νυν· </l>
          <l n="87" metre="">φράσω γὰρ ἤδη τὴν νόσον τοῦ δεσπότου. </l>
          <l n="88" metre="">φιληλιαστής ἐστιν ὡς οὐδεὶς ἀνήρ· </l>
          <l n="89" metre="">ἐρᾷ τε τούτου τοῦ δικάζειν, καὶ στένει </l>
        </strophe>
      </canticum>
    </body>
  </text>
</TEI>
